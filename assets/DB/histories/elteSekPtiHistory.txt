2017:Az ELTE programtervező informatikus képzésének D szakiránya a szoftvermérnöki képzés. A szakág hallgatói 2017 szeptembere óta már a szombathelyi karon is elkezdhetik felsőoktatási tanulmányaikat az ELTE által nyújtott képzésben.§
2018:2018 szeptemberétől már nemcsak alapképzésben, hanem felsőoktatási szakképzésben is van lehetőség a programozás iránt érdeklődőknek a szükséges ismeretek elsajátítására.§
Kar:A programtervező informatikus (és ezenkívül más szakok is) az ELTE - IK része.§
Cél:A programtervező informatikus alapszakon hallgatóink az informatikai feladatok megoldásához szükséges elméleti és speciális gyakorlati, fejlesztői-alkalmazói ismereteket sajátíthatják el. A Szoftvermérnök szakirányon a szakon oktatott informatikai ismeretek speciálisan a helyi ipari igényekhez igazított mérnöki tudással bővülnek, így végzett hallgatóink a következő generációs digitális gyártástechnológiák informatikai támogatásában is versenyképes ismereteket szereznek. A hallgatók többféle nyelven és környezetben szereznek programozási tapasztalatot, megismerkednek a szoftverek tervezési, fejlesztési módszereivel, az adatbázisok, operációs rendszerek, web-és cloud programozás, IoT ipari programozás, adatbányászat, szoftvertesztelés és biztonság területeivel. Jártasságot szereznek az informatikai projektek tervezésében és megvalósításában, képesek lesznek csapatban, akár nemzetközi környezetben is a hatékony munkavégzésre.Az ideális jelentkező érdeklődik az informatika, programozás, matematika iránt, szívesen használja a számítógépet, kreatív problémamegoldó, nyitott az újdonságokra, és szívesen dolgozna szakemberként nagy informatikai rendszerek fejlesztésében, üzemeltetésében, illetve szakmai irányítói feladatok ellátásában. Végzett hallgatóink informatikai,  számítástudományi, matematikai ismereteikre építve gyorsan képesek a folyamatosan változó új technológiákat önállóan is elsajátítani.
A képzés lehetőséget nyújt arra, hogy a hallgatók helyben szerezzenek nagy munkaerőpiaci versenyképességet biztosító ELTE diplomát.§
Nyelv:Az Egyetem jelenlegi hallgatói számára ajánlott, de nem kötelező a nyelvvizsga megszerzése az oklevél kiadásához, ebbe beletartozik az ELTE SEK PTI és számos más kar is. Ezenfelül vannak kivételek, ahol viszont szükséges a nyelvizsga.§
Idő:A programtervező informatikus alapszak képzési (BSc) ideje 6 félév (= 3 év), mely elvégzése után megkezdhető a mesterszak (MSc), amelynek a képzési ideje 4 félév (= 2 év).§
SzK:Oklevélben szereplő szakképzettség -> Programtervező Informatikus§
Spec:Az ELTE programtervező informatikus képzésének a specializációja a szoftvermérnök (D szakirány), melyet az alapképzés (BSc) befejezése után lehet megkezdeni a mesterképzés (MSc) jóvoltából.§
SzM:A szoftvermérnök (D szakirány) a számítástechnika, a mérnöki és a matematikai elemzést elveit és technikáit használja az általa készített szoftver tervezésére, fejlesztésére, tesztelésére és értékelésére. Az általuk fejlesztett számos szoftver lehet akár egy egész operációs rendszer, egy hálózati szoftver, vagy egy programozási nyelv fordítóprogramja is. Egy szoftvermérnök erős programozási készségekkel rendelkezik, de gyakran inkább az algoritmusok kidolgozásával, a programozási problémák elemzésével és megoldásával foglalkozik, mint tényleges kódírással. Az alkalmazás- és rendszerfejlesztő szoftvermérnökök először felmérik és elemzik a felhasználók igényeit, majd megtervezik, létrehozzák, tesztelik és karbantartják a kész szoftvereket és rendszereket, hogy megfeleljenek az igényeknek.§
MSc:A végzős hallgatók folytathatják tanulmányaikat a különböző informatikai mesterképzéseken, különösen az ELTE által kínált Programtervező informatikus, vagy Autonómrendszer-informatikus (önvezető autók szoftvereinek tervezése) MSc képzésben, illetve akár az EIT Digital-ELTE kettős diplomás európai innovációs mesterképzésében.§
Állás:Végzett hallgatóink keresettek a munkaerőpiacon, és már pályakezdőként is átlag feletti fizetésre számíthatnak. Szívesen alkalmazzák őket az informatikai fejlesztések, szolgáltatások, az innovatív kutatások és a menedzseri munkakör különböző területein (Ipar 4.0 digitális gyártás és tervezés, integrált adatfeldolgozó-rendszerek készítése vállalati és banki környezetben, elektronikus kereskedelem és elektronikus pénzforgalom lebonyolítása, távközlési problémák megoldása, hálózatok, mobiltelefonok programozása, animáció, játékok).§